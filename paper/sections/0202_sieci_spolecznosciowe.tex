\section{Sieci społecznościowe}
Sieci społecznościowe to struktury złożone z jednostek (węzłów) oraz powiązań między nimi (krawędzi), które modelują relacje społeczne lub interakcje pomiędzy różnymi podmiotami.
\\ Jednostkami w takich sieciach mogą być osoby, organizacje, grupy społeczne lub inne podmioty,
a relacje między nimi mogą obejmować przyjaźnie, współpracę, przepływ informacji, wpływy lub inne formy interakcji społecznych.

\subsection{Elementy sieci społecznościowych}
Sieci społecznościowe można opisywać i analizować za pomocą teorii grafów, gdzie węzły odpowiadają aktorom społecznym, a krawędzie – relacjom między nimi \cite{Wasserman1994}.
\\ W teorii grafów sieć społeczna jest grafem, który może być skierowany lub nieskierowany, w zależności od tego, czy relacje między węzłami są wzajemne, oraz ważony, gdy krawędzie mają przypisane wartości liczbowe,
odzwierciedlające np. siłę lub intensywność relacji między węzłami. Na przykład, w sieci znajomości wagi mogą odzwierciedlać częstotliwość interakcji.
\\ Sieci często wykazują pewne struktury, w których węzły są bardziej gęsto połączone ze sobą niż z innymi częściami sieci, tworząc tzw. społeczności \cite{Girvan2002}.
\\ Niektóre węzły w sieci mogą odgrywać również bardziej centralną rolę, np. poprzez łączenie wielu innych węzłów lub pośrednictwo w przepływie informacji \cite{Freeman1979}.

\subsection{Rodzaje sieci społecznościowych}
\begin{itemize}
      \item \textbf{Sieci egocentryczne:} Sieci, które koncentrują się na pojedynczym węźle (osobie lub organizacji) oraz jego bezpośrednich połączeniach.
            \\ Analiza takiej sieci pokazuje, jak jednostka jest powiązana z innymi aktorami \cite{Hanneman2005}.
      \item \textbf{Sieci pełne:} Sieci, które obejmują całą grupę lub populację i badają relacje pomiędzy wszystkimi jednostkami w tej grupie.
            \\ Są one szczególnie użyteczne do analizy struktur globalnych, takich jak hierarchie czy przepływy informacji \cite{Scott2000}.
      \item \textbf{Sieci jednopoziomowe:} W tego rodzaju sieciach każdy węzeł reprezentuje ten sam typ jednostek, np. osoby lub organizacje,
            a krawędzie to relacje między nimi \cite{Newman2010}.
      \item \textbf{Sieci dwupoziomowe:} Sieci te zawierają dwa typy węzłów, np. osoby i wydarzenia, a krawędzie reprezentują uczestnictwo danej osoby w wydarzeniu \cite{Borgatti1997}.
      \item \textbf{Sieci dynamiczne:} Sieci, w których relacje między węzłami mogą zmieniać się w czasie.
            \\ Tego typu sieci są szczególnie przydatne w badaniu ewolucji grup społecznych, migracji czy zmian w przepływie informacji \cite{Holme2012}.
\end{itemize}

W pracy przeanalizowane zostaną najważniejsze modele losowych grafów: model Erdős-Rényi, model Barabási-Albert, oraz model Watts–Strogatz.